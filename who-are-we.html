---
layout: layout
title: Who are we
---

{% include media.html %}

<div class="who-are-we-content">
    <h1>УСТАВ НА ПАРТИЯ "АВТОМАТИЗАЦИЯ ОПТИМИЗАЦИЯ МЕРИТОКРАЦИЯ"</h1>
    <p>Приет на учредителния конгрес на <date>19-05-2023</date></p>
    <section>
        <h2>НАИМЕНОВАНИЕ, ЦЕЛИ И СИМВОЛИ</h2>
        <p>Автоматизация оптимизация меритокрация (АОМ) е политическа партия със седалище и адрес на управление в гр. София, п.код 1000, ул. "Утопия" № 451.</p>
        <p>АОМ е дясна политическа партия, за която политическата и икономическата свобода са основни ценности. Основната цел на партията е <strong>намаляването на административната тежест, чрез автоматизиране структурите на публичната администрация и опростяване на законовата рамка</strong>. Партията трябва да работи и за пълното прилагане на меритократични принципи при избора на и контрола над административните служители, както и за все по-пълното прилагане на различни методи на пряка демокрация. В по-общ план АОМ трябва да подпомага утвърждаване и защита на достойнството на човека, гарантиране на правата, свободите и собствеността на българските граждани, установяване на справедливост чрез върховенство на закона, отстояване на националните интереси в и чрез Европейския съюз, конкурентна икономика и високо качество на живот, развитие на възможности за разгръщане на творческите сили на човека и общността, спазване на морални и етични принципи във всички обществени отношения.</p>
        <p>Графичен символ на партията е нейната абревиатура (АОМ) подредена във вертикален ред на сиво-син фон, с цвят на буквите съответно - бял, зелен и червен. Буквата "А" е в бял цвят и е най-отгоре, показвайки автоматизирането на различните порцеси като главен и водещ партиен принцип. Буквата "О" в зелен цвят и е по-малка от останалите, като се намира в средата между А и М, демонстрирайки важната роля на оптимизирането, намиращо се в центъра на партийната политика. Буквата "М" е в червен цвят и е най-отдолу, изразявайки поставянето на меритократичните принципи като като основа на държавното и партийното функциониране.</p>
        <p>Всички символи и знаци на партията се прилагат в съответствие с "Ръководството за оформяне на идентичност".</p>        
    </section>
    <section>
        <h2>ЧЛЕНСТВО</h2>
        <p><strong>Чл. 1.</strong> (1) Всеки гражданин с избирателни права съгласно българското законодателство, който приема настоящия Устав и споделя обявените принципи и програма, може да членува в партията.</p>
        <p>(2) Членството е индивидуално в районна организация или клуб.</p>
        <p>(3) Приемането за член се извършва въз основа на подадено писмено или електронно заявление от кандидата до регионален координатор (според постоянен или настоящ адрес) или до Главния координатор. Съответният орган и структура, които имат отношение към членството, вземат решение относно приема. Решението и заявлението се изпращат за утвърждаване от изпълнителния съвет който се произнася с решение на първото си редовно заседание след датата на подаване на заявлението.</p>
        <p>(4) Членството възниква от момента на утвърждаване на приема от изпълнителния съвет, като новоприетият член се вписва в съответния електронен регистър на Единната система за управление и комуникация (ЕСУК) от администрацията в срок до 24 часа след решението за прием.</p>
        <p>(5) Кандидатите за членове се уведомяват за решението на изпълнителния съвет от органа, приел заявлението за членство.</p>
        <p>(6) Отказ за членство може да бъде обжалван в 7-дневен срок от уведомяването, пред Главния координатор или изпълняващия длъжността му и се поставя от него на общопартийно on line гласуване траещо точно седем дни от часа и датата на публикуването му, като резултатът от гласуването се счита за задължителен.</p>
        <p>(7) Може да се членува в различни тематични клубове, ако те са в една и съща община или област, но само в една организация на териториален принцип.</p>
        <p>(8) Съгласно българското законодателство не се допуска членство в друга политическа партия в страната.</p> 
    </section>
    <section>
        <h2>ПРАВА И ЗАДЪЛЖЕНИЯ НА ЧЛЕНОВЕТЕ</h2>
        <p><strong>Чл. 2.</strong> Всеки член има право:</p>
        <ol>
            <li>да участва във формиране на политическите решения в организациите, в които членува, както и в органите на партията, в които участва;</li>
            <li>да избира и да бъде избиран в ръководните органи на партията, за кандидат на партията в местни, парламентарни, президентски избори или в избори за Европейски парламент по установения за това ред;</li>
            <li>да бъде информиран за текущата политика, събрания и активности в партията, да иска и да получава информация от партийните органи.</li>
        </ol>
        <p><strong>Чл. 3.</strong> Всеки член е длъжен:</p>
        <ol>
            <li>да спазва устава и да изпълнява решенията на ръководните органи;</li>
            <li>да защитава престижа и доброто име на партията и нейните органи;</li>
            <li>да работи за постигане на целите на партията;</li>
            <li>да плаща членски внос.</li>
        </ol>
        <p><strong>Чл. 4.</strong> За нарушения на устава на членовете на партията могат да бъдат налагани следните наказания:</p>
        <ol>
            <li>забележка;</li>
            <li>отстраняване и забрана за заемане на партийна длъжност за срок до три години;</li>
            <li>изключване от партията.</li>
        </ol>
        <p><strong>Чл. 5.</strong> Всеки член на партията, с изключение на главния координатор, може да заема само една от следните партийни длъжности: главен координатор, кординатор на политики или регионален координатор. Допуска се член на партията временно да изпълнява няколко длъжнжсти за които се води временно изпълняващ съответната длъжност.</p>
        <p><strong>Чл. 6.</strong> (1) Членството се прекратява с напускане, изключване, смърт или поставянето под пълно запрещение, при отпадане, при прекратяване на партията или по силата на закон.</p>
        <p>(2) Напускането става с писмено уведомление до главния координатор или до регионалния координатор при който е зачислен напускащият член, или чрез документирано волеизявление пред събрание. Главния или регионалния координатор е длъжен да заличи членството в електронния регистър на ЕСУК в срок от 7 дни от получаването на заявлението.</p>
        <p>(3) Отпадането става при неплащане на членски внос в срок от 6 месеца, което се констатира автоматично от електронната система ЕСУК. В този случай отпадналият член автоматично се вписва като регистриран симпатизант и запазва участието си в органите и организациите, в които е членувал, с права на симпатизант. Членството се възстановява автоматично след погасяване на натрупания членски внос, което се удостоверява със служебна бележка от отговорното за събирането му лице и се отразява в ЕСУК.</p>
        <p>(4) Изключването става по реда на разпоредбите, уредени в този Устав.</p>
    </section>
    <section>
        <h2>СИМПАТИЗАНТИ</h2>
        <p><strong>Чл. 7.</strong> (1) Всеки гражданин с избирателни права съгласно българското законодателство, който желае да участва в дейността на партията, без да е партиен член, може да бъде регистриран като симпатизант с посочените в този Устав права.</p>
        <p>(2) Регистрацията е индивидуална в районна организация или клуб. Възможна е регистрация на симпатизанти, които не желаят или не могат да участват в партийна структура, като същите се регистрират като симпатизанти в централата и получават редовно информация относно дейността на партията.</p>
        <p>(3) Регистрацията на симпатизант се извършва въз основа на подадено писмено или електронно заявление от кандидата до регионален координатор (според постоянен или настоящ адрес), или до главния координатор. Съответният координатор, които има отношение към регистрацията, взема решение относно приема. Решението и заявлението се изпращат за утвърждаване от изпълнителния съвет, който се произнася с решение на първото си редовно заседание след датата на подаване на заявлението.</p>
        <p>(4) Регистрацията възниква от момента на утвърждаване на регистрацията на нов симпатизант от изпълнителния съвет, като същият се вписва в съответния електронен регистър на Единната система за управление и комуникация (ЕСУК) от администрацията в срок до 24 часа след решението за прием.</p>
        <p>(5) Кандидатите, заявили желание за регистрация като симпатизанти, се уведомяват за решението на изпълнителния съвет от координатора, приел заявлението.</p>
        <p>(6) Отказ за регистрация може да бъде обжалван в 7-дневен срок от уведомяването, пред Главния координатор или изпълняващия длъжността му и се поставя от него на общопартийно on line гласуване траещо точно седем дни от часа и датата на публикуването му, като резултатът от гласуването се счита за задължителен.</p>
        <p>(7) Симпатизантът може да се регистрира в различни тематични клубове само ако те са в един регион, но може да се регистрира само в една организация на териториален принцип или в централната оганизация.</p>
        <p>(8) В партията могат да се регистрират като симпатизанти и лица, които членуват в други политически партии, или които не са български граждани.</p>
    </section>
    <section>
        <h2>ПРАВА И ЗАДЪЛЖЕНИЯ НА СИМПАТИЗАНТИТЕ</h2>
        <p><strong>Чл. 8.</strong> Всеки регистриран симпатизант има право:</p>
        <ol>
            <li>да участва във формиране на политическите решения в организациите в които е регистриран, както и в органите на партията, в които участва;</li>
            <li>да избира и да бъде избиран за кандидат на партията в местни, парламентарни, президентски избори или избори за Европейски парламент по установения за това ред, но няма право да избира и да бъде избиран в ръководните органи на партията;</li>
            <li>да бъде информиран за текущата политика, събрания и активности в партията;</li>
            <li>да иска и да получава информация от партийните органи.</li>
        </ol>
        <p><strong>Чл. 9.</strong> Всеки регистриран симпатизант е длъжен:</p>
        <ol>
            <li>да спазва устава и да изпълнява решенията на ръководните органи;</li>
            <li>да защитава престижа и доброто име на партията и нейните органи;</li>
            <li>да работи за постигане на целите на партията.</li>
        </ol>
        <p><strong>Чл. 10.</strong> За нарушения на устава симпатизантите на партията могат да бъдат заличени от регистрите.</p>
        <p><strong>Чл. 11.</strong> Заличаването на симпатизант от регистрите става: с писмено уведомление на главния или регионален координатор, или документирано волеизявление пред събрание, или при заличаване с решение на орган със съответните права, или при смърт или поставянето под пълно запрещение, или при прекратяване на партията, или по силата на закон. Съответният координатор е длъжен да заличи симпатизанта в електронния регистър на ЕСУК в срок до 7 дни от получаването на заявлението.</p>        
    </section>
    <section>
        <h2>СТРУКТУРА</h2>
        <p><strong>Чл. 12.</strong> Организационната структура на партията се състои от регионални организации и териториални клубове, както и от национални, областни и общински тематични клубове (в страната и в чужбина)</p>
        <h3>КЛУБОВЕ</h3>
        <p><strong>Чл. 13.</strong> Териториални клубове</p>
        <p>(1) Териториалният клуб е структурна единица на партията.</p>
        <p>(2) Учредяването на териториален клуб става след решение на изпълнителния съвет по предложение на инициативен комитет от минимум пет лица. Учредителите на клуб, които не са членове на партията, стават членове по реда на чл. 1.</p>
        <p>(3) Решението по ал. 2 се взема след уведомяване на ръководството на съответната организация.</p>
        <p>(4) Членовете и симпатизантите на териториален клуб са част от районната организация със съответните права и задължения съгласно този Устав.</p>
        <p>(5) Териториален клуб може да се учредява само в рамките на една област и е структурна единица на районната организация.</p>
        <p><strong>Чл. 14.</strong> Тематични клубове.</p>
        <p>(1) Тематичният клуб се формира на принципа на професионални или други интереси, или за отстояване на конкретни политики, или цели и е структурна единица на партията.</p>
        <p>(2) Учредяването на тематичен клуб става след решение на изпълнителния съвет по предложение на инициативен комитет от минимум пет лица, които приемат правилник за дейността си и предлагат наименование на клуба. Учредителите на клуб, които не са членове на партията, стават членове по реда на чл. 1.</p>
        <p>(3) Решението по ал. 2 се взема след уведомяване на ръководството на съответната организация.</p>
        <p>(4) Клубовете, формирани на тематичен принцип, могат да бъдат национални и регионални.</p>
        <p>(5) Членовете и симпатизантите на тематичен регионален клуб са част от съответната регионална организация на партията със съответните права и задължения съгласно този Устав.</p>
        <p>(6) Може да има само един тематичен регионален клуб от даден вид на територията на един регион.</p>
        <p>(7) Членовете на регионален тематичен клуб автоматично са членове на националния тематичен клуб от същия вид, ако има такъв.</p>
        <p>(8) Тематични клубове могат да участват в съвместни сдружавания, експертни или целеви групи с други представители на партията, неправителствени организации и активисти от гражданското общество.</p>
        <p>(9) При прекратяване на дейността на клуб неговите членове и симпатизанти остават членове и симпатизанти в съответната общинска (районна) и/или областна организация.</p>
        <h3>РЕГИОНАЛНИ ОРГАНИЗАЦИИ</h3>      
        <p><strong>Чл. 15.</strong> (1) Регионалната организация се състои от всички членове и симпатизанти от региона (първоначално включващ съответната област според териториалното деление на Република България) и включва всички регионални и тематични клубове на територията си.</p>
        <p>(2) Членовете и симпатизантите, пребиваващи на територията на друга държава, могат да се присъединят към някоя от регионалните организации или директно към централната.</p>
        <p>(3) Партията има 28 организации с регионален статут, които съвпадат с 28-те области според териториалното деление на Република България, и една централна организация, обединяваща членовете извън регионалните организации.</p>
    </section>
    <section>
        <h2>ОРГАНИ</h2>
        <p><strong>Чл. 18.</strong> Органи на партията са:</p>
        <ol>
            <li>Общо (национално) събрание</li>            
            <li>Изпълнителен съвет</li>
            <li>Главен координатор</li>
            <li>Координатор на политики</li>
            <li>Регионално събрание</li>
            <li>Регионален координатор</li>
            <li>Събрание и ръководство на клуб</li>
            <li>Национален изборен щаб</li>
            <li>Регионален изборен щаб</li>
        </ol>
        <h3>ОБЩО (НАЦИОНАЛНО) СЪБРАНИЕ</h3>
        <p><strong>Чл. 19.</strong> Общото (националното) събрание е върховен орган на партията. Неговите решения са задължителни за всички членове, структури и органи на партията.</p>
        <p><strong>Чл. 20.</strong> (1) В общото (националното) събрание участват всички членове на партията.</p>
        <p>(2) Общото (националното) събрание се свиква от главния координатор на едно или едновременно на няколко места (можещи да се намират в различни градове, включително и извън страната), поддържащи видео връзка по между си, като функциите на централно, изпълнява това място в което се намира или е посочил изрично главния координатор.</p>
        <p>(3) В общото (националното) събрание могат да участват и неприсъстващи членове имащи видео връзка, но не могат да гласуват чрез нея.</p>
        <p>(4) За решение вземано на общото (националното) събрание могат да гласуват и членове on line, както и предварително, чрез Единната система за управление и комуникация - ЕСУК (сестема от типа на HRM (Human Resource Management) системите), след като бъде пусната в действе. В този случай гласувалият член трябва да отговори на предварително поставени въпроси свързани с разискваните теми и тежеста на гласа му се определя от процента верни отговори (например ако е отговорил на 80% от въпросите, гласът му се смята за 0.8 гласа).</p>
        <p>(5) За вземането на едно решение един член може да гласува само веднъж - или само on line, или само присъствено, като при конфликт, приоритет има присъственото му гласуване.</p>
        <p>(6) Гласът на гласувалите присъствено винаги се счита за 1 глас.</p>
        <p><strong>Чл. 21.</strong> (1) Националното събрание се свиква от главния координатор най-малко веднъж на пет години.</p>
        <p>(2) Националното събрание може да се свиква и по искане на не по-малко от 1/10 от всички членове на партията.</p>
        <p>(3) Националното събрание е редовно, когато е свикано с отправяне на покана до всички членове и оповестяване на дневен ред, като поканата се обнародва в Държавен вестник, публикува се на уеб страницата на партията и се поставя на място за обявления в седалището на партията най-малко един месец преди насрочения ден.</p>
        <p>(4) Гласуването on line по чл. 20, ал. 4 може да започне веднага след публикуването на дневния ред на на уеб страницата на партията, като може да бъде отменено след подаване на писмена молба, от страна на гласувалия, до регионален или до главния координатор, която молба да бъде поддадена не по-късно от 7 дни преди датата обявена за начало но общото събрание.</p>
        <p><strong>Чл. 22</strong> (1) Общото (националното) събрание:</p>
        <ol>
            <li>приема, изменя и допълва устава;</li>
            <li>приема програмните документи и решения, определящи политиката на партията;</li>
            <li>избира главен координатор, координатори на политики и регионални координатори;</li>
            <li>избира други национални управленски органи ако бъдат добавени такива;</li>
            <li>приема финансовия отчет на изпълнителния съвет;</li>
            <li>взема решение за преобразуване или прекратяване на партията.</li>
        </ol>
        <p>(2) Решенията на общото (националното) събрание по чл. 22, ал. 1, точки 1 и 6 се вземат с 2/3 мнозинство от гласувалите делегати. Останалите решения се вземат с просто мнозинство от гласувалите делегати.</p>
        <h3>ИЗПЪЛНИТЕЛЕН СЪВЕТ</h3>
        <p><strong>Чл. 23.</strong> (1) Изпълнителният съвет е висш ръководен орган на партията в периода между общите (националните) събрания. Той определя целите и приоритетите по изпълнение на коалиционната политика, организационното развитие, политическите програми и стратегии на партията, съгласно решенията на общото събрание.</p>
        <p>(2) Решенията на изпълнителния съвет в кръга на правомощията му по чл. 26 са задължителни за всички членове, симпатизанти, структури и органи на партията, с изключение на общото (националното) събрание и главния координатор.</p>
        <p><strong>Чл. 24</strong> Изпълнителният съвет се състои от главния координатор, координаторите на политики и регионалните координатори.</p>
        <p><strong>Чл. 25.</strong> (1) Изпълнителният съвет заседава най-малко веднъж месечно.</p>
        <p>(2) По покана на главния координатор народните представители, министрите, заместник-министрите, евродепутатите и областните управители, които са членове на партията, участват в разширен състав на заседанията на Изпълнителния съвет с право на глас.</p>
        <p><strong>Чл. 26.</strong> Изпълнителният съвет:</p>
        <ol>
            <li>взема решения по всички въпроси за дейността на партията, които не са от компетенцията на общото (националното) събрание;</li>
            <li>определя позициите на партията по отношение на националната и коалиционната политика;</li>
            <li>осъществява оперативното национално политическо ръководство на партията;</li>
            <li>приема решения по текущи политически въпроси и определя взаимоотношенията с други политически партии и неправителствени организации;</li>
            <li>определя стратегията на парламентарната дейност на партията;</li>
            <li>приема правилници и ръководства за прилагане на настоящия Устав;</li>
            <li>подготвя, провежда и носи отговорност за кампаниите за парламентарни и президентски избори, както и за избори за Европейски парламент, като отговаря за представянето на всички видове избори;</li>
            <li>определя комисия по подбор и подготовка на кандидати за изборни длъжности;</li>
            <li>утвърждава кандидатите и подредбата в листите за местни, парламентарни, президентски избори и избори за Европейски парламент, а също така води преговори при подреждането на кандидати на партията в коалиционни листи;</li>
            <li>планира и развива международната дейност на партията;</li>
            <li>приема рамка на националния бюджет на партията, който отчита пред националното събрание;</li>
            <li>избира председателя, структурата и състава на Националния изборен щаб и определя предизборната стратегия за всички видове избори;</li>
            <li>създава национални клубове, като първоначално избира техните председатели и одобрява техните правилници;</li>
            <li>освобождава председателите на национални клубове;</li>
            <li>приема решения за придобиване, управление и разпореждане с имущество на партията;</li>
            <li>в случай на необходимост може да назначи временно изпълняващи органи до провеждане на изборни събрания за период, не по-дълъг от 18 месеца;</li>
            <li>утвърждава приемането на нови членове и симпатизанти, като може да замрази, отмени или постанови различно решение в случай на обосновани съмнения за целенасочено свръхнасищане или капсулиране на организации;</li>
            <li>по мотивирано предложение на орган на партията може да наложи наказание във връзка с членове 3, 4, 9 и 10 от устава.</li>
            <li>прекратява мандата на общински (районни) председатели;</li>
            <li>одобрява учредяването на областни и общински клубове;</li>
            <li>взема решение за закриване на областни клубове при трайна липса на активна дейност, действия в разрез с политиката на партията или неизпълнение на решение на ръководни партийни органи.</li>            
        </ol>
        <h3>ГЛАВЕН КООРДИНАТОР</h3>
        <p><strong>Чл. 27.</strong> Главният координатор ръководи, управлява и представлява партията.</p>
        <p><strong>Чл. 28.</strong> Главният координатор:</p>
        <ol>
            <li>насрочва заседанията на общото (националното) събрание;</li>
            <li>анализира дейността на всички структури и регионални органи на партията, като осъществява контрол по изпълнение на решенията на националното събрание и изпълнителния съвет;</li>
            <li>осъществява общо ръководство на администрацията на партията и пряко ръководство на организационния отдел;</li>
            <li>отговаря за националния регистър с всички членове, симпатизанти, структури и протоколи на партията в националната система ЕСУК, и удостоверява верността на вписаните данни;</li>
            <li>е заместник-председател на националния изборен щаб.</li>            
        </ol>
        <p><strong>Чл. 29.</strong> При отсъствие на главния координатор, функциите му се изпълняват от посочен от него заместник.</p>
        <p><strong>Чл. 30.</strong> При подаване на оставка, напускане, смърт или поставяне под запрещение функциите на главния координатор се поемат от един от координаторите на политики или регионалните координатори на партията, определен от изпълнителния съвет, който насрочва национално събрание в срок до три месеца.</p>
        <p><strong>Чл. 31.</strong> Изпълнителния съвет на партията може да възлага конкретни задачи и да делегира допълнителни права на главния координатор с нарочно решение.</p>
        <p><strong>Чл. 32.</strong> Главният координатор или упълномощен от него член присъства задължително на всички отчетно-изборни и учредителни събрания на партията.</p>
        <h3>КООРДИНАТОР НА ПОЛИТИКИ</h3>
        <p><strong>Чл. 33.</strong> Координаторът на политики се грижи за партийните политики свързани с определен приоритет.</p>
        <p><strong>Чл. 34.</strong> Координаторът на политики има автономия на действията си по възложените му политики, стига тези действия да не противоречът на устава и да не са във вреда на партията.</p>
        <p><strong>Чл. 35.</strong> Координаторът на политики се избира от общото събрание и само то може да го освободи от тази длъжност.</p>
        <p><strong>Чл. 36.</strong> Главният координатор може временно да прекрати правомощията на координатора на политики до времето на провеждане на следващо общо събрание, на което трябва да вземе отношение по въпроса.</p>
        <p><strong>Чл. 37.</strong> В случайя по чл. 36 главният координатор трябва да назначи временно изпълняващ длъжността на мястото на временно отстранения координатор на политики.</p>
        <p><strong>Чл. 38.</strong> За случаите по чл. 36 и чл. 37 се произнася общото събрание на първото се заседание след случването на събитието.</p>
        <p><strong>Чл. 39.</strong> Координаторът на политики участва в изпълнителния съвет, освен ако не е временно отстранен по чл. 36.</p>
        <p><strong>Чл. 40.</strong> По време на негово отсъствие координаторът на политики може да назначи свой представител, който да изпълнява длъжността му.</p>
        <p><strong>Чл. 41.</strong> Изпълняващият длъжността координатор на политики по чл. 37 и чл.40 трябва да е член на партията.</p>
        <p><strong>Чл. 42.</strong> Координаторът на политики има право да преговаря от името на партията, но не и да скючва договори и предварителни договорки без да е упълномощен от главния координатор или от изпълнителния съвет.</p>
        <p><strong>Чл. 43.</strong> Координаторът на политики дава отчет за дейността си пред изпълнителния съвет.</p>
        <p><strong>Чл. 44.</strong> Отчет за дейността на  координатора на политики може да бъде поискан и от общото събрание с гласовете на поне една трета от гласувалите.</p>
        <p><strong>Чл. 45.</strong> Отчетът за дейността на  координатора на политики по чл. 44 трябва да бъде предоставен най-късно три месеца след датата на поискване.</p>
        <h3>РЕГИОНАЛНО СЪБРАНИЕ</h3>
        <p><strong>Чл. 46.</strong> Регионалното събрание е висш орган на регионалната (областната) организация.</p>
        <p><strong>Чл. 47.</strong> Регионалното събрание се провежда с всички членове на територията на региона по условията на провеждане на общо (национално) събрание.</p>
        <p><strong>Чл. 48.</strong> Регионалното събрание се свиква от регионалния координатор най-малко веднъж на четири години. То може да бъде свикано и по искане на не по-малко от 1/2 от членовете на регионалния съвет или по решение на изпълнителния съвет. Събранието се свиква с уведомление на всички членове и симпатизанти или отправяне на покана до делегатите, като се обявява след съгласуване с Главния координатор чрез официалната интернет страница на партията най-малко 7 (седем) дни преди неговото провеждане.</p>
        <p><strong>Чл. 49.</strong> Регионалното събрание:</p>
        <ol>
            <li>формира политика и приема програма за дейността на партията в съответния регион съгласно решенията на националното събрание и изпълнителния съвет, а също и дава предложения за национална политика;</li>
            <li>избира регионален координатор, ако той не е определен от изпълнителния съвет;</li>
            <li>номинира кандидати за парламентарни избори и избори за Европейски парламент, както и други изборни длъжности в съответните избирателни райони.</li>
            <li>приема ежегодните отчети на народните представители, издигнати от съответните многомандатни избирателни райони, както и на областния управител, ако те са били предложени за поста от партията;</li>
            <li>формира политиката на партията по въпроси от регионално значение, съгласно решенията на националните органи на партията;</li>
            <li>съгласува коалиционната политика на регионалните организации, съгласно решенията на националните органи на партията;</li>
            <li>формира коалиционната политика на регионално ниво;</li>
            <li>избира представители на партията в коалиционни съвети и щабове в областта;</li>
            <li>взема решение за съвместни действия и проекти с неправителствени организации на регионално ниво;</li>
            <li>разпределя финансиране за политически дейности на регионално ниво;</li>
            <li>организира и провежда семинари и обучения на членовете и симпатизантите на партията в региона.</li>  
        </ol>
        <h3>РЕГИОНАЛЕН КООРДИНАТОР</h3>
        <p><strong>Чл. 50.</strong> Регионалният координатор:</p>
        <ol>
            <li>свиква и председателства регионалното събрание, като определя неговия дневен ред;</li>
            <li>провежда политиката и изпълнява решенията на националните органи на партията;</li>
            <li>координира и информира регионалния съвет, членовете и симпатизантите на партията за следваната политика, а също и за взетите решения;</li>
            <li>представлява партията в общините и населените места, в които няма регистрирана структура на партията;</li>
            <li>съдейства за осъществяване на дейността на всички тематични клубове на територията на региона и осъществява контрол на дейността им;</li>
            <li>при отсъствие на регионалния координатор функциите му се изпълняват от посочен от него заместник.</li> 
        </ol>
        <p><strong>Чл. 51.</strong> Заместникът на регионалния координатор по чл. 50, т. 6 трябва да е член на партията.</p>
        <h3>СЪБРАНИЕ И РЪКОВОДСТВО НА КЛУБ</h3>
        <p><strong>Чл. 52.</strong> Всеки клуб на територията на регион избира свой представител с мандат от една година на отчетно-изборно събрание, с всички свои членове.</p>
        <p><strong>Чл. 53.</strong> Всеки клуб избира свой председател, с мандат от две години, на отчетно-изборно събрание с всички свои членове на територията на областта.</p>
        <p><strong>Чл. 54.</strong> Всеки национален клуб избира свой председател, с мандат от две години, на национално отчетно-изборно събрание с всички свои членове.</p>
        <p><strong>Чл. 55.</strong> Всички отчетно-изборни събрания се обявяват не по-късно от 7 дни преди провеждането им в националната интернет страница на партията, от главния координатор, който уведомява всички членове и симпатизанти, изпълнителния съвет и координаторите на съответната регионална организация или национален клуб, имащи отношение към събранието, за неговото провеждане.</p>
        <p><strong>Чл. 56.</strong> Всеки тематичен клуб извършва своята дейност съгласно правилник, одобрен от изпълнителния съвет на партията.</p>
        <p><strong>Чл. 57.</strong> За определени национални клубове, в които се предвиждат териториални подразделения, действащи при пряка субординация, се прилагат национални правилници, одобрени от изпълнителния съвет.</p>
        <p><strong>Чл. 58.</strong> Всеки председател на клуб ръководи дейността му съгласно приетите правилници и докладва периодично за нея пред съответните органи на партията.</p>        
    </section>
    <section>
        <h2>ОПРЕДЕЛЯНЕ НА КАНДИДАТИ ЗА ИЗБОРНИ ДЛЪЖНОСТИ</h2>       
        <p><strong>Чл. 59.</strong> Кандидатите за изборни длъжности се определят на базата на личните политически умения и знания, и на доверието от страна на партията, и симпатизантите.</p>
        <p><strong>Чл. 60.</strong> Процедурите и правилата за номиниране, и утвърждаване на кандидати за изборни длъжности се регламентират в отделни правилници за видовете избори, приети от изпълнителния съвет.</p>
        <p><strong>Чл. 61.</strong> Всеки член, орган и структура на партията могат да предлагат кандидати за изборни длъжности, като за целта представят в съответното ръководство: писмено заявление от член; предложение или протокол от орган или структура в определения по време на изборната кампания срок.</p>
        <p><strong>Чл. 62.</strong> Всеки е редовно предложен, когато писмено е заявил желанието си да бъде кандидат за изборна длъжност и попълни личен формуляр, утвърден от изпълнителния съвет.</p>
        <p><strong>Чл. 63.</strong> Членовете и симпатизантите на партията предлагат кандидатурите си за изборни длъжности пред общото събрание, регионалното събрание, или събрание на клуб, който ги номинира.</p>
        <p><strong>Чл. 64.</strong> Вътрешни избори за утвърждаване на кандидатите за народни представители се организират по мотивирано предложение на регионалните координатори от съответния избирателен район и с решение на изпълнителния съвет.</p>
        <p><strong>Чл. 65.</strong> Във вътрешните избори участват всички членове на партията по условията на чл.20, ал.4.</p>        
    </section>
    <section>
        <h2>ИЗБОРНИ ЩАБОВЕ</h2>
        <p><strong>Чл. 66.</strong> Изборните щабове на партията са временно действащи.</p>
        <p><strong>Чл. 67.</strong> Националният изборен щаб се избира от изпълнителния съвет.</p>        
        <p><strong>Чл. 68.</strong> Националният изборен щаб:</p>
        <ol>
            <li>провежда предизборните кампании за Народно събрание, Европейски парламент и президент на републиката;</li>
            <li>координира на национално ниво предизборните кампании за общински съветници и кметове;</li>
            <li>координира на национално ниво отношенията с коалиционни партньори по време на предизборните кампании;</li>
            <li>отговаря за своевременното информиране на всички регионални изборни щабове по засягащите ги въпроси и подпомага дейността им;</li>
            <li>изисква редовно и анализира постъпващата информация от всички областни изборни щабове.</li>            
        </ol>
        <p><strong>Чл. 69.</strong> Регионалният изборен щаб се избира от регионалния съвет</p>
        <p><strong>Чл. 70.</strong> Регионалният изборен щаб:</p>
        <ol>
            <li>провежда предизборната кампания на територията на региона (областта);</li>
            <li>координира предизборните кампании за общински съветници и кметове в региона (областта);</li>
            <li>подпомага дейността на националния изборен щаб на регионално (областно) ниво в отношение на пряка субординация;</li>            
        </ol>        
    </section>
    <section>
        <h2>АДМИНИСТРАЦИЯ НА ПАРТИЯТА</h2>
        <p><strong>Чл. 71.</strong> Администрацията на партията е професионално административно-организационно тяло, съставено от отдели и ресорни длъжности, което подпомага дейността на националните и регионалните структури.</p>
        <p><strong>Чл. 72.</strong> Служителите от администрацията не могат да бъдат кандидати на партията в каквито и да било избори и да заемат изборни партийни длъжности.</p>
        <p><strong>Чл. 73.</strong> Служителите от администрацията могат да бъдат членове и симпатизанти на партията, но това не е задължително условие.</p>        
    </section>
    <section>
        <h2>ФИНАНСИРАНЕ И ИМУЩЕСТВО</h2>
        <p><strong>Чл. 74.</strong> По предложение на главния координатор изпълнителния съвет избира и назначава финансов отговорник, който е част от администрацията на партията.</p>
        <p><strong>Чл. 75.</strong> По предложение на регионалните координатори регионалните съвети избират регионални ковчежници, които са част от администрацията.</p>
        <p><strong>Чл. 76.</strong> Финансовия отговорник и ковчежниците са единствените лица, които имат право да приемат дарения за финансирането на партията. Те нямат право да приемат анонимни дарения, средства от юридически лица и еднолични търговци, от религиозни институции, чужди правителства или чуждестранни държавни предприятия, от чуждестранни търговски дружества или чуждестранни организации с идеална цел.</p>
        <p><strong>Чл. 77.</strong> Националното и регионалните ръководства клубове набират партийни средства от членски внос и други собствени приходи.</p>
        <p><strong>Чл. 78.</strong> Изпълнителния съвет изготвя годишен финансов отчет, който се заверява от експерт-счетоводител.</p>        
    </section>
    <section>
        <h2>ЧЛЕНСКИ ВНОС</h2>
        <p><strong>Чл. 79.</strong> Всеки член плаща индивидуален членски внос.</p>
        <p><strong>Чл. 81.</strong> Всяка организация определя размера на членския внос за своите членове.</p>
        <p><strong>Чл. 82.</strong> Всяка организация може да вземе решение за намален размер на членския внос за определени членове, като студенти и пенсионери.</p>
        <p><strong>Чл. 83.</strong> Всички клубове могат да определят допълнителен членски внос за членство.</p>
        <p><strong>Чл. 84.</strong> Изпълнителният съвет може да определя по-висок минимален членски внос за членове на партията, заемащи изборни длъжности, както и за членство в определени клубове, и също така да наложи максимален размер на организации при определяне на прекомерно висок членски внос.</p>
        <p><strong>Чл. 85.</strong> Членският внос се плаща и разпределя в организациите съгласно правилник, изготвен от финансовия отговорник и одобрен от изпълнителния съвет.</p>      
    </section>
    <section>
        <h2>ВЗЕМАНЕ НА РЕШЕНИЯ</h2>
        <p><strong>Чл. 86.</strong> Събранията и заседанията на структурите и органите на партията са редовни, когато са свикани и обявени съгласно Устава.</p>
        <p><strong>Чл. 87.</strong> Решенията се вземат с мнозинство повече от половината от присъстващите с право на глас, освен ако Уставът не предвижда друго мнозинство за вземане на решение.</p>
        <p><strong>Чл. 88.</strong> Гласуването при вземането на решения е явно.</p>
        <p><strong>Чл. 89.</strong> Всяко събрание или заседание се протоколира и архивира в ЕСУК от администрацията.</p>        
    </section>
    <section>
        <h2>ИЗПОЛЗВАНЕ НА ЕЛЕКТРОННИ КОМУНИКАЦИИ</h2>
        <p><strong>Чл. 90.</strong> Партията използва електронна платформа за администрация и управление, наречена Единна система за управление и комуникация (ЕСУК), която е от типа системи за контрол на персонала или т.нар. HRM (Human Resource Management) системи.</p>
        <p><strong>Чл. 91.</strong> Администрацията на партията отговаря за поддръжката и актуализацията на данните в ЕСУК, като изисква актуални справки от съответните органи.</p>
        <p><strong>Чл. 92.</strong> ЕСУК е официалният електронен регистър на членовете, симпатизантите, структурите и органите на партията и на техния статут и е средство за официална комуникация.</p>
        <p><strong>Чл. 93.</strong> Чрез ЕСУК в партията може да се провеждат вътрешнопартийни референдуми, анкети и допитвания по актуални политически теми, както по чл.20, ал.4, така и по други предварително оповестени правила.</p>        
    </section>
    <section>
        <h2>ПРЕКРАТЯВАНЕ</h2>
        <p><strong>Чл. 94.</strong> Партията се прекратява с решение на общото (националното) събрание.</p>
        <p><strong>Чл. 95.</strong> Прекратяване на партията с решение на съда се извършва по реда на разпоредбите на Закона за политическите партии.</p>        
    </section>    
</div>
