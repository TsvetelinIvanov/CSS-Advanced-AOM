---
title: News - Media
layout: layout
---

<div class="article-content">
    <section class="article-header">
        <h1>Гледаемост и доверие към масмедиите в България</h1>
        <p><a href="{{ site.baseurl }}/policy-coordinators.html">Арпа Ефирова</a></p>
        <img src="../images/lighthouse.jpg" alt="lighthouse">
    </section>   
    <section class="article-main">
        <p>Българите гледат обществените медии, но не им вярват, те не вярват на тези медии, но ги смятат за важни за демокрацията и се информират от тях ежедневно.</p>
        <p>Това показва проучване на фондация "Конрад Аденауер" за обществените медии в Югоизточна Европа, озаглавено A Pillar of Democracy on Shaky Ground. То обхваща още Албания, Босна и Херцеговина, Хърватия, Косово, Молдова, Черна гора, Северна Македония, Румъния и Сърбия, в десетте държави са анкетирани общо 10 хил. души. 81% от българите смятат, че обществените медии са важни за демокрацията, но 69% са на мнение, че върху тях се упражнява политическо влияние.</p>
        <p>Само 24% изпитват доверие към обществената телевизия и 31% - към радиото, докато частните медии се радват на малко по-висок авторитет. Но дори най-достойната за доверие медия – частните радиа, имат едва 41% аудитория, която казва, че изпитва високо или много високо доверие към тях. "Българите като цяло са много критични към медиите", отбелязва проучването. Въпреки това България е една от държавите, където обществените медии имат най-голяма аудитория – 71% се информират ежедневно от тях, а 18% - няколко пъти седмично. Само българите на възраст между 18 и 29 години години потребяват обществени медии в по-малък процент – 60% ежедневно.</p>
        <p>Най-голям процент българи са на мнение, че финансирането на БНР и БНТ трябва да идва от реклама (38%) или смесена форма на реклама и друго финансиране (32%). 20% не знаят и едва 5% смятат, че тя трябва да се финансира от данъци, а 4% - от такси. Новини (74%), образователни предавания (68%) и филми (66%) - това е предпочитаното съдържание.</p>        
        <p>Обществените медии се ползват с авторитет в целия регион – повече от две трети от хората в тези държави смятат, че те са важни за демокрацията, като в България най-много хора са на това мнение. Хърватите и румънците също са в челната тройка със 78% граждани, съгласни с това твърдение. "Тези три държави може би са развили по-силно усещане за демокрация, благодарение на членството си в ЕС", отбелязват авторите на изследването. Въпреки това почти две трети от всички виждат политическо влияние в обществените медии, като най-голям процент хора са на това мнение в Босна и Херцеговина (88%), Хърватия (83%) и Черна гора (71%). Само 46% от албанците и 50% от косоварите обаче виждат такъв натиск над своите държавни медии.</p>           
    </section>                      
    <section class="article-footer">
        <p>Още по темата:</p>
        <p><a href="https://www.dnevnik.bg/sviat/2019/11/06/3987511_bulgarite_gledat_obshtestvenite_medii_no_ne_im_viarvat/">Българите гледат обществените медии, но не им вярват</a></p>
        <p><a href="http://ebox.nbu.bg/sem14/view_lesson.php?id=9">Някои особености на комуникативния процес при интернет базираните медии</a></p>          
        <p>Публикувано на: <date>9-12-2019</date></p>
    </section>      
</div>